Лисичка - сестричка і вовк - панібрат
Як була собі лисичка , да й пішла раз до однії баби добувать огню ; ввійшла у хату да й каже : " Добрий день тобі , бабусю !
Дай мені огня " .
А баба тільки що вийняла із печі пирожок із маком , солодкий , да й положила , щоб він прохолов ; а лисичка се і підгледала , да тілько що баба нахилилась у піч , щоб достать огня , то лисичка зараз ухватила пирожок да і драла з хати , да , біжучи , весь мак із його виїла , а туда сміття наклала .
Прибігла на поле , аж там пасуть хлопці бичків .
Вона і каже їм : " Ей , хлопці !
Проміняйте мені бичка - третячка за маковий пирожок " .
Тії согласились ; так вона їм говорить : " Смотріть же , ви не їжте зараз сього пирожка , а тоді уже розломите , як я заведу бичка за могилку ; а то ви його ні за що не розломите " .
Бачите вже - лисичка таки собі була розумна , що хоть кого да обманить .
Тії хлопці так і зробили , а лисичка як зайшла за могилу , да зараз у ліс і повернула , щоб на дорозі не догнали ; прийшла у ліс да і зробила собі санки да й їде .
Коли йде вовчик : " Здорова була , лисичко - сестричко ! "
- " Здоров , вовчику - братику ! "
- " Де се ти узяла собі і бичка і санки ? "
- " Е !
Зробила " .
- " Підвези ж і мене " .
- " Е , вовчику !
Не можна " .
- " Мені хоть одну ніжку " .
- " Одну можна " .
Він і положив , да од'їхавши немного і просить , щоби іще одну положить .
" Не можна , братику !
Боюсь , щоб ти саней не зламав " .
- " Ні , сестричко , не бійся ! "
- да і положив другую ніжку .
Тілько що од'їхали , як щось і тріснуло .
" Бачиш , вовчику , уже і ламаєш санки " .
- " Ні , лисичко !
Се у мене був орішок , так я розкусив " .
Да просить оп'ять , щоб і третю ногу положить ; лисичка і ту пустила , да тілько що оп'ять од'їхали , аж щось уже дужче тріснуло .
Лисичка закричала : " Ох , лишечко !
Ти ж мені , братику , зовсім зламаєш санки " .
- " Ні , лисичко , се я орішок розкусив " .
- " Дай же і мені , бачиш який , що сам їж , а мені і не даєш " .
- " Нема уже більше , а я б дав " .
Да і просить оп'ять , щоб пустила положить і послідню ногу .
Лисичка і согласилась .
Так він тілько що положив ногу , як санки зовсім розламались .
Тоді вже лисичка так на його розсердилась , що і сама не знала щоб робила !
А як отошло серце , вона і каже : " Іди ж , ледащо !
Да нарубай дерева , щоб нам оп'ять ізробить санки ; тільки рубавши кажи так : " Рубайся ж , дерево , і криве і пряме " .
Він і пішов да й каже усе : " Рубайся ж , дерево , усе пряме да пряме ! "
Нарубавши і приносить ; лисичка увидала , що дерево не таке , як їй нужно , оп'ять розсердилась .
" Ти , - говорить , - не казав , видно , так , як я тобі веліла ! "
- " Ні , я усе теє казав , що ти мені казала " .
- " Да чомусь не таке рубалось ?
Ну , сиди ж ти тут , а я сама піду нарубаю " , - да і пішла у ліс .
А вовк дивиться , що він сам остався ; узяв да проїв у бичка дірку да виїв усе в середині , а напускав туда горобців да ще соломою заткнув , поставив бичка , а сам і втік .
Аж лисичка приходить , зробила санки да й сіла і стала поганять : " Гей , бичок - третячок ! "
Тілько він не везе .
От вона встала , щоб поправить : може , що не так запряжено ; да , не хотячи , одоткнула солому , а оттуда так і сипнули горобці летіти .
Вона уже тоді побачила , що бичок неживий ; покинула його да й пішла .
Легла на дорозі , аж дивиться - їде мужик з рибою ; вона і притворилась , що здохла .
От мужик і говорить : " Возьму я оцю лисицю , обдеру да хоть шапку собі зошью " .
Узяв да і положив ззаді у воза .
Вона замітила , що мужик не смотрить , стала ногами викидувать рибу з воза , а когда побачила , що навикидала уже багато , тоди потихесеньку і сама злізла ; сіла біля риби да і їсть собі , - коли біжить оп'ять той самий вовчик .
Побачивши , що вона їсть рибу , прибіг до їй да й каже : " Здорово була , лисичко - сестричко !
Де се ти набрала стільки риби ? "
Вона каже : " Наловила , вовчику - братику ! "
А собі на думці : " Подожди , і я зроблю з тобою таку штуку , як і ти зо мною " .
- " Як же ти ловила ? "
- " Так , вовчику , уложила хвостик в ополонку , вожу тихенько да й кажу ; ловися , рибка , мала і велика !
Коли хочеш , то і ти піди , налови собі " .
Він побіг да зробив так , як казала лисичка .
А лисичка стала за деревом да й дивиться ; коли у вовчика зовсім хвостик примерз , вона тоді побігла в село да й кричить : " Ідіть , люди , вбивайте вовка ! "
Люди набігли з кольями да і убили його .

